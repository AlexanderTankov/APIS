  Трябва да се проектира информационна система за стартираща агенция за недвижими имоти.
Информацията за изискванията в системата идват от собственика на агенцията.
  Целта на информационната система е да подобри процеса за избор на имот като основно ще
позволява на наематели и купувачи да търсят обяви за имоти и ще обслужва връзката им с
брокерите в агенцията.
  Връзката между продавачите и наемодателите с брокер ще се осъществява извън рамките на
системата. Главната задачата на брокера ще е да събере качествен снимков и друг вид
информация, необходим за даден имот и да състави обява. Като по този начин се
предотвратява качването на некоректно описание на обявите в информационната система.
  Системата ще предоставя на потребителите си удобен уеб интерфейс, чрез който да могат
да търсят обяви по категории, като ще имат възможността да изберат: местоположение,
тип на обявата (наем или продажба), тип на имота (апартамент, къща, парцел, земеделска
земя и др.), характеристики на имота (тип и година на строителство, квадратура,
обзавеждане, изложение), екстри (ток, вода, ТЕЦ, СОТ, интернет, телефон и др.) и цена.
Всеки потребител ще разполага с чат и контакт форма за директна комуникация с брокер от
агенцията за недвижими имоти, както и възможност за споделяне на обяви в социалните
мрежи. Също така всеки ще може да си направи потребителски акаунт в системата, в който
да пази любимите си обяви.
  Всички счетоводни и финансови уреждания ще се осъществяват извън рамките на
информационната система.
