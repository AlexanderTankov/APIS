Функционалности на системата

1. Търсене
	Потребителите да могат да търсят обяви в системата по зададени критерии. Търсенето се осъществява по текст върху всички полета на обявата.
	Да се осигури възможност за филтриране на намерените резултати по зададени филтри.
	Филтри могат да бъдат полетата на обявата като например:
		- тип имот (апартамент, земя, къща, гараж)
		- град, в който се намира имота
		- дали обявата е за наем или покупка
		- цена
		- квартал
	Допълнително за различните типове имоти резултатите да могат да се филтрират по:
		- за апартамент:
			- наличие на интернет
			- наличие на ТЕЦ
			- наличие на телефон
			- наличие на гараж/мазе/таванско помещение
			- наличие на СОТ
			- брой стаи (едно-, дву-, три-, четиристаен)
		- за къща:
			- наличие на гараж
			- наличие на СОТ
		- за земя:
			- дали е в регулация или не
			- дали има прекаран ток, вода

2. Чат
	Да се предостави функционалност анонимните и регистрираните потребители да започнат жива връзка с брокер през работно време.
	За регистрираните потребители да се запазват чат сесиите в профила им.
	Потребителите могат да задават въпроси в чата, а брокерите, които са на работа наблюдават въпросите и отговарят на тях, като комуникацията е двустранна.
	Анонимните потребители предоставят име, което да използват в чата.
	Брокерите виждат само имената и въпросите на потребителите.

3. Одит лог
	Да се записват всички действия, които някой потребител или администратора извършва в системата. 
	Логовете да съдържат дата и час, извършено действие, от къде е извършено действието (IP адрес), извършител на действието (потребителско име) и върху какво е било извършено действието.
	Записват се всички промени върху потребителските профили и обявите.
	Одит лога да не може да се чете или променя от никой потребител, брокер или администратора.
	Съществува специален акаунт, който може само да чете одит лога. Той също не може да го променя.

4. Backup
	Да се създава backup на цялата система веднъж на двадесет и четири часа. 
	Това да се случва автоматично и без системата да се спира или да пречи на функционалността ѝ.

5. VIP обяви
	Да се предостави функционалност брокерите да обявяват някои от обявите за VIP. Това да се случва на ръка от брокера.
	Брокера във всеки един момент може да promote-ва или demote-ва VIP обяви. Няма автоматизирано задаване на това свойство на обявите.
	VIP обявите да излизат най-отгоре (над останалите обяви) в системата. 
	VIP обявите да се отбелязват по специален начин.
	Няма лимит на броя VIP обяви, които да излизат на страница.

6.Google Maps карта
	Във всяка обява да има геолокация (да се вижда точното място на обекта представено чрез Google Maps).
	Брокерът ще вижда адреса, етажа и номера на обекта, а клиентът ще вижда само картата с GPS координатите.

7.Рекламни банери
	Имаме само външни реклами от типа на гугъл адс.

8.Опции за смяна на валутата на системата
	Системата трябва да може да работи с различни валути. Долар, евро и лев са трите валути, които задължително трябва да се поддържат.
	Системата автоматично трябва да взима курса на БНБ и да може да сменя цената на обекта от една валута в друга.

9.Контактна форма
	Контактната форма има следните полета:
		-име
		-потребител
		-email
		-поле за свободен текст
	Тя се появява под обявата и брокерът, който е пуснал обявата трябва да получи заявка в акаунта си.
	Администратора също получава съобщение за дадената заява и може да я препраща на други брокери в случай, че някой отсъства.
	Не трябва да има механизам, през които брокера отговаря през системата обратно. Той може да се свърже с клиента по мейла.

10.Автоматичното пресмятане на цената на квадратен метър
	След като се въведе цена на обекта, системата автоматично трябва да може да пресметне цената на квадратен метър.
	Цената на квадратен метър трябва да е представена в същата валута като тази, която е обявена за обекта.
