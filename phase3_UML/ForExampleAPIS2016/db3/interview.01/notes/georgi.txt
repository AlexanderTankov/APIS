Първо интервю - 18.03.2016г.

-----
Основна идея
-----
Реален проблем - липсата на удобна информационна система, предоставяща лесно и адекватно търсене на имоти(с цел покупка или наемане). Съществуващите подобни системи не предоставят достатъчно информация - ориентация на предлаганото помещение, снимки, реални размери, скици, локация...


-----
Как работи агенцията за недвижими имоти?
-----
Съществуват брокери, които търсят обяви, срещат се с клиенти, занимават се с финансовата част, проверяват коректността на данните, установяват дали наемодателят има нужните документи за имота(съответно необходимите права върху него). Връзката клиент-наемодател се осъществява през брокерите, като те взимат комисионна за продаден/нает имот.
Не съществува друга информационна система към момента.


-----
Функционалности и изисквания
-----
Нужен е web интерфейс към приложението за да могат потребителите лесно да търсят обяви по зададени критерии. Също така трябва да има възможност за споделяне на обяви в социалните мрежи(facebook, twitter, google+).
Всяка обява притежава коректна информация описваща имота - географски данни, снимки, скици, описания на обявите.
Всеки потребител трябва да може да търси в обявите по предварително зададени критерии. Също така трябва да може да прилага филтри върху резултатите като например град, квартал, тип на имота, екстри и подобни.
Записват се одитлогове за всяко действие по системата - премахване/добавяне на обява/потребител. Нужни данни в лога са час, тип на действието, идентификатор на извършителя, ip адрес
Срокът на експлоатация на приложението е поне 10 години.
Средната посещаемост ще е около 100-150 човека на ден.
Търсенето трябва да приключва за не повече от 3 секунди.
Зареждането на страница - не по-бавно от 1-1.5 секунди.
Средно ще се добавят около 70-80 обяви на месец.
Общ брой на обявите около 10К.
Експорт на данните към някакъв формат не се изисква.
Няма хардуерни ограничения.
Трябва да работи върху Linux сървъри.


-----
Потребители
-----
Видовете потребители биват:
	* анонимни - могат да търсят обяви обяви, но нямат чат за връзка с брокери, както и история
	* "нормални"/клиенти - притежават акаунт, който им позволяват да комуникират с брокери през чат(пази се история), т.е. не виждат информация за наемодателя, да добавят определени обяви в любими
	* брокер - наследява всички неща от "нормалния" потребител като се добавя информация за контакт с него(телефон, email), снимка. Може да добавя и премахва обяви - той отговаря за коректността и валидността им. Даден брокер може да разглежда обявите и на останалите брокери. За да стане брокерът брокер администраторът трябва да го одобри. Приблизителният брой на брокерите е 10.
	* одит - този потребител има правото да разглежда одитлоговете на системата.
	* администратор - може да "прави" определен потребител брокер. Може да модифицира информацията по обявите, както и принадлежността им, може да ги трие. Не може да променя и вижда личната информация на потребителите, както и не може да добавя такива.

Редът на израстване на потребителите е следният:
анонимен -> регистриран/нормален(направил си е регистрация) -> брокер(бил е одобрен от администратора)
							    -> одит(трябва да разберем)


-----
Какво представлява обявата
-----
Съдържат конкретна информация за предлагания обект:
	* геолокация - град, квартал, gps данни, карта, ориентация
	* тип на имота - къща, апартамент, гараж, мазе
	* регулация - земеделска земя, застроен парцел
	* наем/продажба
	* площ - цялостна и застроена, брой етажи
	* прилежащи имоти - допълнителни имоти например гараж, мазе
	* година на строеж
	* цена - лева, долар, евро(променящи се спрямо курса на БНБ)
	* информация за контакт с брокера, който е добавил тази обява.
	* снимки, скици - около 20 броя, не по-големи от 1 мегабайт
	* контактна форма за връзка с брокер
	* екстри - ток, вода, ТЕЦ, СОТ, интернет
	
Видове обяви:
	* активна/неактивна - неактивни са обявите, които са добавени, но не са видими за потребите, а активни са видимите
	* нормални/вип обяви - при търсене вип обявите излизат на по предни позиции, също така се появяват като предложения на началната страница. Потребителите могат да виждат, че определена обява е вип.
