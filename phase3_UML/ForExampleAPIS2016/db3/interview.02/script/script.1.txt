
секунди 395 - 895
-----------------

[Клиент]: Ами представи си един форум - ти когато се логнеш обикновено можеш да отидеш да видиш данните да даден потребител. Там не са всичките данни, разбира се. Неща, които той си е написал, ти не можеш да ги редактираш. Има и някои нещо, които той може да ги скрие. Той си има опция - примерно не искам да ми се показва мейла, което означава, че никой не може да му види мейла, освен администратор да речем. Така че системата тука е горе-долу същата. В крайна сметка ти като искаш да контактуваш с някого през системата е хубаво като отвориш акаунта му да видиш информацията, която е необходима или която той е предоставил за виждане. Ако той е казал, че тази информация не иска да се вижда или не я е попълнил ти няма да я разбереш.

[Велин]: Но брокера може да достъпи само тази информация само на акаунти, които са инициирали комуникацията да кажем през чат. Не може да кажи "Искам да видя списъка на акаунтите в системата"

[Клиент]: Значи той списъка с акаунтите в системата така или иначе няма как да го види, ако не е администратор. Но ако види някакъв клиент за мен няма смисъл ограничението да е толкова силно - само за клиент, който е инициирал комуникацията. Ако той в системата е видял някакъв контакт или видял някъде някой клиент да пише нещо и иска да му отговори, независимо дали клиентът е инициирал комуникацията с него, би трябвало да може да види информацията за контакти. Все пак, както в един форум, информацията ти е налична, но само тази, която ти си предоставил, която искаш хората да видят и съответно те могат да се свържат с теб ако решат.

[Велин]: Добре, но кои са тези места, на които брокерът може да види някакъв клиент, защото това, което сме говорили дотук, е или някой му изпраща съобщение, което отива при един брокер и останалите брокери не го виждат това съобщение и съответно те не могат да видят този контакт, или има нещо в чат системата, за което ще говорим по-късно по-подробно, т.е. с изключение на съобщенията, които са му изпратени или нещо е дошло през чат системата, той няма да вижда идентификатора на даден потребител и да каже "Искам да видя детайли за този потребител". Има ли други такива места?

[Клиент]: По принцип може да има други такива места, тъй като потребителите все пак могат да споделят и рейтнат обяви.

[Велин]: Само да отворя една скоба - какво означава "да се рейтват обяви", защото май за първи път го споменавате?

[Клиент]: Може би с другата група сме го говорили допълнително. Рейтването на обяви означава, че даден потребител може да сложи рейтинг на съответната обява. Примерно каже "този брокер/тази обява ми хареса", или е ходил да гледа имота, или обявата за имота я е пуснал негов познат...

[Велин]: Какви са параметрите на тоя рейт? 

[Клиент]: Ами просто звездички, примерно. 5 звезди, и кой колкото си иска си рейтва. 

[Велин]: Значи всеки потребител, когато вижда някаква обява по някакъв начин, му се показва средна стойност от всички рейтинги до момента.

[Венци]: А за брокерите рейтинги?

[Клиент]: Той си е отделно. 

[Венци]: Става въпрос трябва да го има?

[Клиент]: Да, да.

[Велин]: Тоест рейтинг на обява и рейтинг на брокер?

[Клиент]: Да.

[Цецо]: Рейтингът на брокера със същия механизъм?

[Клиент]: Да.

[Краси]: Връзка между двата рейтинга да има ли?

[Клиент]: По-скоро не. Те са си отделни единици. Обявата има много кратък живот за разлика от брокера, така че... 

[Велин]: Добре... Да се върнем на правилата. Брокерът може да казва view на параметрите на акаунтите на потребителите? На тези акаунти предполагам, че той може да вижда име, мейл и телефон, и предполагам и username, защото все пак това е идентификаторът, по който избира потребителя. А снимка?  

[Клиент]: Да.

[Велин]: Добре. Администраторът какви права има върху акаунтите на останалите потребители?

[Клиент]: Той може да ги вижда, съответно както си говорихме може да ги трие, ако се наложи... Всъщност мисля, че е това. Не може да ги модифицира. Всъщност може да ги модифицира - да им даде права за брокери или да премахва права за брокери, но но може да прави други модификации по акаунта. И може само да ги трие, не може да ги създава.

[Велин]: Говорихме, че във формата за контакт ще има текстово поле, където се въвежда информация (самото съобщение). Там някакво ограничение да предвидим?

[Клиент]: Може да предвидим някакво ограничение, да не би някой да абюзне системата. Примерно 500 символа.

[Велин]: Формата за контакти и изобщо съобщенията, които се изпращат... Какъв е точният механизъм, по който работи тази система? От гледна точка на брокер и администратор - какво могат те да правят с тези съобщения? Нашето впечатление до момента е, че потребител изпраща съобщенията с формата за контакти до даден брокер...

[Клиент]: Той я изпраща до дадена обява. Де факто съобщението пристига при брокера, на когото е обявата. Брокерът ще знае, че съобщението е за конкретната обява. 

[Велин]: Другото, което сме казали е, че администраторът получава копие от всички съобщения, изпратени през формата за контакти. Това стои ли все още или...?

[Клиент]: Ми... Да, нека да има.

[Велин]: От тук нататък нещо може ли да се случва с това съобщение? Това, което сме говорили е, че няма отговаряне на съобщение, брокера не инициира комуникация отвън, нали така?

[Клиент]: Обикновено формите за контакт са едностранни, така че...

[Велин]: Добре. Това, което дискутирахме е, че ако примерно брокерът е в отпуска администраторът затова получава тези съобщения, за да ги препраща на друг брокер. Което означава, че трябва да има такава функционалност - администраторът да може да каже "Искам това съобщение да го препратя на еди-кой-си брокер". 

[Клиент]: Да, добре.

[Велин]: Такааааааа.... Системата за чат е малко неясна. Чат могат да инициират както регистрирани, така и нерегистрирани потребители. Чатът, поне доколкото говорихме, не е свързан с някоя конкретна обява?

[Клиент]: Не.

[Велин]: Има ли някакъв тип "виртуална стая" или канал, по който всички чат съобщения да се движат и да се виждат от всички потребители или е нещо индивидуално?

