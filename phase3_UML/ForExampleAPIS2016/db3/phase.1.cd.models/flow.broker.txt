Модел на дейностите на Брокер в системата за недвижими имоти

Този модел показва дейностите, които извършва и за които е отговорен един брокер в системата. 
В тях се включват всички дейности, които може да извършва регистрираният потребител, като в допълнение основната дейност на брокера е да създава и редактира обяви в системата.
Комуникацията му със собствениците или наемодателите на имоти е ключова за създаването на обяви, но не влиза в областта на действие на системата. 
Всяка обява задължително трябва да има поне една снимка и задължение на брокера е да заснеме снимки и да редактира обявата, като ги добавя в нея.

Отговарянето на контакт форма също е задължение на брокера, което се извършва по методи, външни за системата (най-често e-mail). 

Комуникацията, която протича през системата за чат в работно време е двустранна, като се инициира от потребители. По този начин се създават виртуални чат стаи и неограничен брой брокери могат
да отговарят на съобщения от даден потребител. Чат системата следи също и за наличието на брокери онлайн и уведомява потребителите. 
