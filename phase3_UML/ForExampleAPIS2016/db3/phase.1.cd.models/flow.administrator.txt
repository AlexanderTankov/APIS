Модел на дейностите на администратора в системата за недвижими имоти

Съществува един администраторски акаунт, който е вграден в системата, т.е. не се създава допълнително, а го получаваме на готово. Той има всички функционалности, които притежават регистрираните и нерегистрираните потребители - може да разглежда, търси, харесва, споделя в социалните мрежи обяви. Може да използва чат системата и да изпраща съобщения чрез контактната форма. Тези неща умишлено са пропуснати в диаграмата, понеже не са съществени към цялостната работа на акаунт в системата.
Основните дейности на администратора се изразяват в редактиране на обяви, като под това се има предвид смяна на статуса между нормална и вип обява, промяна на състоянието и между публикувана и непубликувана. Също така може да изтрива обяви от системата или да променя принадлежността им към брокер. Други дейности са редактиране на потребителки профил, като тук се има предвид одобряване или отхвърляне на заявка от даден потребител изразяваща желанието му да стане брокер. Това се определя от хартиен списък предоставен от мениджъра на фирмата. Може също да променя брокерските профили обратно към потребителски или да ги изтрива. При това действие е задължен да асоциира обявите да въпросния брокер към някой друг.
Администраторът получава копие от всяко съобщение, което потребителите са изпратили през контактната и има възможността да го препрати към избран от него брокер.

