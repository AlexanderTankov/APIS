Чат система

Чат системата дава възможност на потребителите да се свържат в реално време с брокер от Агенцията.
Комуникацията се осъществява посредством обмяна на текстови съобщения между двете страни. Потребите-
лите виждат бутон за чат в системата, както и означение за това дали в момента има брокери на линия, 
които имат възможност да отговорят на съобщенията му. Инициирането на чат сесия се извършва от 
потребителя с първото изпратено съобщение. В този момент за потребителя се създава виртуална чат 
стая, която е активна докато потребителят е на линия в системата. В една чат стая присъства само един
потребител, но е възможно да се присъединят множество брокери. От гледна точка на потребителя в
стаята има само един брокер - съобщения от няколко брокери се визуализират идентично.

Брокерите от своя страна виждат всички чат стаи, статусите им и част от изпратените съобщения в 
стаята чрез специален интерфейс. Те имат възможност да се присъединят към коя да е от активните чат 
стаи. Статусите на чат стаите могат да бъдат: неактивна, непрочетена и прочетена. 
Статус "неактивна" означава, че потребителят е затворил чата си или е излязъл от системата. 
Статус "непрочетена" означава, че съобщенията, изпратени от потребителя все още не са били прочетени
от брокер. 
Статус "прочетена" означава, че съобщенията са прочетени.
Чатът не е обвързан с обявите в системата или с брокерите - всеки брокер може да отговаря на всеки
потребител.

Чат системата може да се използва както от регистрирани, така и от нерегистрирани потребители. 
Когато регистриран потребител използва чат системата, в стаите му се визуализира неговото име, 
въведено в личния му профил. За нерегистрираните потребители съществува изискване да въведат име, 
което временно да се използва в чат стаите. Регистрираните потребители също така имат възможност да 
виждат хронология на предишните си чатове - тя се запазва за определен период от време в системата. 
Нерегистираните потребители нямат тази възможност.